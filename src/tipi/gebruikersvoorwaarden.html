<html>
<head><title>Gebruikersvoorwaarden</title></head>
<body>
<h1>Gebruiksvoorwaarden</h1>
 
<h2>Software</h2>
<p>
De Sportlink Club programmatuur (hierna "de Software") is auteursrechtelijk beschermd. Alle rechten berusten bij Sportlink Services B.V. dan wel bij aan haar gelieerde vennootschappen en/of toeleveranciers. De Software mag uitsluitend worden gebruikt in overeenstemming met de bepalingen van een eventueel tezamen met de Software verstrekte of bij de Software ingesloten gebruiksrechtovereenkomst ("Gebruiksrechtovereenkomst"). Een gebruiker kan de Software waarbij een Gebruiksrechtovereenkomst wordt geleverd of is ingesloten slechts installeren na te hebben ingestemd met de bepalingen van de Gebruiksrechtovereenkomst. </p>

<h2>Gebruik</h2>
<p>
De Software mag uitsluitend worden gebruikt in overeenstemming met de onderstaande bepalingen. Ongewijzigde verveelvoudiging (onder andere kopiëren) van de Software is toegestaan voor individueel gebruik. Verveelvoudiging voor herdistributie van de Software zonder toestemming van Sportlink Services B.V. is uitdrukkelijk verboden en kan leiden tot civiel-en strafrechtelijke sancties. Overtreders zullen zoveel mogelijk worden vervolgd.</p>

<h2>Geen garantie</h2>
<p>
Sportlink Services B.V. en de aan haar gelieerde vennootschappen geven geen verklaringen of garanties van ongeacht welke aard af met betrekking tot de nauwkeurigheid of volledigheid van de (informatie in de) Software en doen geen toezeggingen met betrekking tot de geschiktheid voor enig doel van de Software en de eventueel bijhorende informatie of documentatie. De Software, informatie en/of documentatie wordt zonder enige vorm van garantie verstrekt en het gebruik daarvan is volledig voor rekening en risico van de gebruiker. </p>

<h2>Aansprakelijkheid</h2>
<p>
Sportlink Services B.V. en/of de aan haar gelieerde vennootschappen zijn nimmer aansprakelijk en kunnen niet aansprakelijk worden gesteld voor welke schade dan ook, waaronder directe en/of indirecte schade, inbegrepen persoons-en zaakschade, immateriële schade, gevolgschade (bedrijfs-en/of stagnatieschade) en/of iedere andere schade, met inbegrip van, maar niet beperkt tot schade als gevolg van verhindering tot gebruik, verlies van gegevens of gederfde winst, voortvloeiende uit of verband houdende met het gebruik of de werking van de Software en/of de bijhorende informatie of documentatie. </p>

<h2>Handelsmerken</h2>
<p>
SPORTLINK, NAVAJO, TIPI en/of namen van andere producten of diensten die door Sportlink worden genoemd, zijn handelsmerken of geregistreerde handelsmerken van Sportlink Services B.V. en/of aan haar gelieerde vennootschappen. </p>

<h2>Voorbehoud</h2>
<p>
Alle rechten die hierin niet uitdrukkelijk worden verleend, zijn voorbehouden. </p>

<h2>Auteursrechtinformatie</h2>
<p>
Copyright 2003 Sportlink Services B.V., Woudenbergseweg 56-58, Postbus 515, 3700 AM Zeist </p>
 
<h2>Contact</h2>
<p>
Opmerkingen betreffende deze gebruiksvoorwaarden dienen te worden gestuurd naar info@sport-link.com</p>
</body>
</html>

